คณะวิศวกรรมศาสตร์ จุฬาลงกรณ์มหาวิทยาลัย (“ผู้จัดงาน”) ขอแจ้งรายละเอียดเกี่ยวกับการเก็บรวบรวม ใช้และเปิดเผยข้อมูลส่วนบุคคลของท่านที่ได้ให้ไว้ผ่านระบบลงทะเบียนออนไลน์ ดังนี้

## 1. วัตถุประสงค์ในการเก็บข้อมูล

ผู้จัดงานเก็บข้อมูลเพื่อวัตถุประสงค์ดังต่อไปนี้

- เพื่อลงทะเบียนเข้าร่วมงาน และการจัดการกิจกรรมต่างๆ ภายในงาน
- เพื่อวิเคราะห์ข้อมูลเชิงสถิติและจัดทำรายงานสรุปการจัดกิจกรรม
- เพื่อการประชาสัมพันธ์และเผยแพร่ภาพถ่าย วิดีโอที่ถ่ายระหว่างการจัดกิจกรรม ผ่านช่องทางสื่อสังคมออนไลน์และช่องทางประชาสัมพันธ์อื่นๆ ของผู้จัดงาน
- เพื่อติดต่อสื่อสารเกี่ยวกับกิจกรรมหรือชมรมที่เกี่ยวข้องกับผู้เข้าร่วมงานในอนาคต เช่น Intania Young Club

## 2. ประเภทข้อมูลที่เก็บรวบรวม

ผู้จัดงานอาจเก็บข้อมูลส่วนบุคคลของท่านดังต่อไปนี้

- ข้อมูลพื้นฐาน: ชื่อ, นามสกุล, เพศ, เบอร์โทรศัพท์, อีเมล
- ข้อมูลเฉพาะกลุ่มตามประเภทผู้ลงทะเบียน:
  - นักเรียน: ระดับชั้น, สายการเรียน, โรงเรียน, จังหวัด, ความสนใจในคณะวิศวกรรมศาสตร์, สาขาที่สนใจ, เบอร์โทรศัพท์ฉุกเฉิน
  - นิสิตนักศึกษาจากมหาวิทยาลัยอื่น: ชั้นปี, คณะ, มหาวิทยาลัย
  - นิสิตปัจจุบัน/ศิษย์เก่าวิศวะจุฬา: รุ่นที่ศึกษา
  - ครู: โรงเรียนในสังกัด, จังหวัด, วิชาที่สอน
- ข้อมูลเกี่ยวกับการเข้าร่วมงาน: วันที่เข้าร่วม กิจกรรมที่สนใจ และช่องทางที่ทราบข่าวสาร

## 3. การเปิดเผยข้อมูลส่วนบุคคล

ข้อมูลส่วนบุคคลของท่านจะถูกเก็บเป็นความลับและจะไม่ถูกเปิดเผยต่อบุคคลภายนอก ยกเว้นการนำข้อมูลไปวิเคราะห์เชิงสถิติและนำเสนอในรูปแบบสรุปที่ไม่สามารถระบุถึงตัวบุคคลได้ และอาจมีการนำเสนอผ่านช่องทางต่างๆ ของผู้จัดงาน โดยผู้จัดงานจะดูแลข้อมูลของท่านอย่างเหมาะสมและปลอดภัย

## 4. ระยะเวลาในการเก็บรักษาข้อมูล

ผู้จัดงานจะเก็บรักษาข้อมูลส่วนบุคคลของท่านไว้ในระยะเวลาที่จำเป็นสำหรับวัตถุประสงค์ที่ระบุไว้ข้างต้น

## 5. สิทธิของเจ้าของข้อมูลส่วนบุคคล

ท่านมีสิทธิในการขอเข้าถึง แก้ไข หรือลบข้อมูลส่วนบุคคลของท่านได้ โดยสามารถติดต่อแจ้งความประสงค์มายังผู้จัดงานผ่านช่องทางที่กำหนด

การลงทะเบียนเข้าร่วมงานถือว่าท่านได้รับทราบและยินยอมตามรายละเอียดที่ระบุในนโยบายการคุ้มครองข้อมูลส่วนบุคคลนี้
